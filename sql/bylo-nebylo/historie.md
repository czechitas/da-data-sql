## Historie

Jak to začalo? Ve zkratce jsme kdysi s druhým týpkem přezdívaným [Padák](https://padak.keboola.com/) viděli prezentaci závěrečných projektů Digitální akademie a bylo nám líto, že SQL spíš připomínalo Marušku z Dvanácti měsíčků než nepostradatelný IT nástroj, přešlapovalo ušmudlané v koutě a na práci s daty holky používaly radši python a excel. To jsme tak nechtěli nechat a protože nejsme žádní hateři, chopili jsme se příštího kurzu sami.

Přáli jsme si to do holek nalít jednoduše, vtipně, efektivně. I proto jsme naskočili na Snowflake, databázi v cloudu, která se nemusí instalovat, takže se tím ušetří čas, minimálně jedna lekce. Žádné instalace, konfigurace, příprava databází apod. Vyházeli, nebo spíš vynechali jsme všechna témata, která nejsou pro začínajícího analytika důležitá, oholili teorii na dřeň a posunuli ji na konec. Prostě jsme chtěli, aby holky měly první select za sebou v první čtvrt hodině a další následovaly tak rychle, aby než se rozkoukají, byl konec kurzu a z party zelenáčů datařky ;)

Cesta pokračovala, Padák se odpojil a přidala se Veronika, Ondra, Pavla, Dáreček, Anička a další a další. Každý si v kurzu zanechal kousek sebe, tu úkol, tu opravu, fotku atd. Poslední masakr je migrace materiálů sem na kodim.cz. Uff, snad fungue všechno, jak má. 💋
